---
layout: post
title: Sześcian
slug: szescian
date: 2015-07-02
excerpt: "kocham mój pusty świat, jego małe eksplozje<br>
ekspozycja miraży"
---
kocham mój pusty świat, jego małe eksplozje<br>
ekspozycja miraży<br>
 <br>
mam w nim wyłączność na brak, wszystko takie proste<br>
z pustką jest mi do twarzy<br>
 <br>
tam blichtr, błysk i płytkość, jeżeli wpadniecie<br>
w głąb nicości bez granic<br>
<br>
weźcie wszystko, choć na to nie zasługujecie<br>
nawet w ryj wam dam - za nic<br>
<br>
sam sobie jestem tu rad, stróż prawa litery<br>
król, poddany i rywal<br>
<br>
kocham mój pusty świat, fajerwerków bajery<br>
fatamorgan festiwal
