---
layout: post
title: Cudzysłowy
slug: cudzyslowy
date: 2024-07-15
excerpt: "Choć jeszcze nie dzisiaj odejść nam pora,<br>
niepostrzeżenie czas wbija swe szpilki,<br>
coraz mądrzejsi, lecz wczoraj"
---
Choć jeszcze nie dzisiaj odejść nam pora,<br>
niepostrzeżenie czas wbija swe szpilki,<br>
coraz mądrzejsi, lecz wczoraj<br>
byliśmy silni.<br>
<br>
Mimo że mamy swe miejsce na świecie,<br>
to gdzieś nam odpłynął cały ten wyścig.<br>
Coraz spokojniej, a przecież<br>
byliśmy szybsi.<br>
<br>
Spływają powoli policzki deszczem,<br>
wśród wiosen dzisiejszych umysł wciąż tęskni<br>
za tymi niegdyś, gdy jeszcze<br>
byliśmy piękni.<br>
<br>
Znikniemy na zawsze i w snu okowach<br>
ucichnie ostatnie bicie zegara,<br>
my tylko już w cudzysłowach<br>
będziemy nadal.<br>
<br>
Bezsprzecznym jest faktem, że czas wciąż płynie,<br>
lecz uśmiech pielęgnuj i trwaj w swej roli,<br>
bo prawda to nie jedynie<br>
to, co nas boli.
