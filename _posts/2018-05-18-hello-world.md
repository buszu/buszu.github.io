---
layout: post
title: Hello, World!
slug: hello-world
date: 2018-05-18
excerpt: "znudził mnie język robotów tymczasem<br>
nic nas nie łączy już, żaden kabel<br>
zamykam na zawsze stalowy klaser"
---
znudził mnie język robotów tymczasem<br>
nic nas nie łączy już, żaden kabel<br>
zamykam na zawsze stalowy klaser<br>
zer i jedynek obalam Babel<br>
<br>
nie dla mnie już są guziki z pętelką<br>
logiczne konstrukcje kodu piramid<br>
ja będę szedł drogę torując ręką<br>
co nie jak włókno, lecz jak dynamit<br>
<br>
porzucam, na wszelki wypadek, przypadki<br>
starannie spisane w instrukcjach case<br>
po trupach do celu, jak człowiek z okładki<br>
ahoj, cała naprzód! wyruszam w rejs<br>
<br>
nigdy nie czułem się aż tak gotów<br>
jak Rzym spalę porty za mną, jak Nero<br>
tymczasem znudził mnie język robotów<br>
arrivederci, good bye<br>
return 0;
