---
layout: post
title: Gildia magów
slug: gildia-magow
date: 2023-04-28
excerpt: "Ktoś cię czasem ucieszy, ktoś cię czasem zrani,<br>
czystym tylko powietrzem: oddechem i dźwiękiem;<br>
te czary mają miejsce pomiędzy słowami."
---
Ktoś cię czasem ucieszy, ktoś cię czasem zrani,<br>
czystym tylko powietrzem: oddechem i dźwiękiem;<br>
te czary mają miejsce pomiędzy słowami.<br>
<br>
Choć my to my, bezsprzecznie, już nie tacy sami,<br>
jak kiedyś. Przez szelesty ciągnięci za rękę,<br>
choć niejedno nas cieszy, niejedno nas rani,<br>
<br>
to chcemy tu pozostać, pozostając nami<br>
i każdą z chwil przyjmować ze stoickim wdziękiem.<br>
Wierząc w to, co ukryte, gdzieś między słowami,<br>
<br>
podążamy przed siebie, hen, pod mgławicami,<br>
wciąż starając się dotrzeć, gdzie oko nie sięgnie,<br>
choć niejedno nas cieszy, niejedno nas rani.<br>
<br>
Jesteśmy tu dla siebie, nie jesteśmy dla nich,<br>
co próbują niezmiennie świat nabić w butelkę,<br>
mówiących: tylko cisza pomiędzy słowami.<br>
<br>
Choć tak często czujemy się naprawdę sami,<br>
wystarczy jeden podmuch, by wzniecić iskierkę,<br>
bo coś nas czasem cieszy, coś nas czasem rani,<br>
te czary mają także związek ze słowami.
