---
layout: post
title: Cień
slug: cien
date: 2019-08-26
excerpt: "Jestem włóczęgą z krainy snów,<br>
kuglarzem niespełnionych marzeń,<br>
niewypowiedzianych wirtuozem słów"
---
Jestem włóczęgą z krainy snów,<br>
kuglarzem niespełnionych marzeń,<br>
niewypowiedzianych wirtuozem słów,<br>
hipotetycznych wrażeń.<br>
<br>
A kiedy tak z tobą idę, to<br>
<br>
mógłbym ci wspomnieć, mając odwagę:<br>
w ojczyźnie mej nie jest tak fajnie,<br>
wolę, gdy słowa mają swą wagę<br>
<br>
i brzmią, zupełnie zwyczajnie.<br>
<br>
Mógłbym cię złapać za ręki gotyk,<br>
granicząc ze snem na jawie,<br>
gdybym potrafił się zbliżyć na dotyk<br>
<br>
\- wszak mówić ledwo potrafię.<br>
<br>
Osiągnęłaś swój dzienny cel kroków.<br>
Osiągnąłem swój dzienny cel kroków.<br>
Zapada zmrok. Znikam. Idziesz spać.<br>
<br>
Po co ci w nocy cień?<br>
To coś, co nawet w dzień<br>
nie potrafi cię dotknąć.<br>
<br>
A przed spotkaniem w krainie snów<br>
na pewno zdążysz się ocknąć.
