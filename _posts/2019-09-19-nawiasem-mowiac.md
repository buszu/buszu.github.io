---
layout: post
title: Nawiasem mówiąc
slug: nawiasem-mowiac
date: 2019-09-19
excerpt: "z całą pewnością stwierdzam<br>
że rozmowa zawsze buduje<br>
(niezrozumienie)"
---
z całą pewnością stwierdzam<br>
że rozmowa zawsze buduje<br>
(niezrozumienie)<br>
<br>
liczy się forma - słowa<br>
wskazują raz na moje<br>
raz na twoje<br>
(pojęcia)<br>
<br>
mogę się zatem zastanawiać<br>
czy bardziej mówię do<br>
czy może mówię od<br>
(rzeczy)<br>
<br>
w takich okolicznościach<br>
trzeba po prostu brać<br>
co nam się wydaje<br>
(pewnym)<br>
<br>
a tak nawiasem mówiąc<br>
dowiesz się co jest<br>
(powodem)
